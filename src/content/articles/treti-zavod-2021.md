V sobotu 21.08. se uskutečnil již třetí závod třetího ročníku MASTERS TRACK DAYS. Na programu byly tentokrát výhradně hromadné disciplíny, a to vylučovací závod, bodovací závod jednotlivců a nově zařazený Keirin. Na start se postavilo celkem 16 závodníku, kteří zprostředkovali zajímavou podívanou. V rámci Keirinu se jely rozjížďky, které závodníky rozdělily do tří finálových jízd. Absolutním vítězem Keirinu se stal Pavel Vitouš z tým Kovo Praha. Vylučovací závod a bodovací závod se tentokrát jel bez rozdělení na skupin A a B a tudíž si každý závodník mohl sáhnout na vítěství v rámci disciplíny, nikoliv pouze v rámci své skupiny. Vylučovací závod vyhrál Tomáš Mužík z týmu Ráfkárna a bodovací závod Pavel Vitouš z týmu Kovo Praha, který byl nakonec i celkovým vítězem. Na stupních vítězů ho doplnili závodníci Jiří Hledík z KC Slavia Praha (2. místo) a Petr Neuvirt z týmu TJ Kovo Praha (3. místo). Všichni jmenovaní obdrželi ceny od sponzorů závodů, a sice pivovar a restaurace U Fleků a společnost Decathlon. Fotky z této události si můžete prohlédnout dole v galerii. 

Poslední závod 3.ročníku MASTERS TRACK DAYS se uskuteční v rámci mezinárodního dráhového závodu GP FRAMAR v neděli 5. září. 
