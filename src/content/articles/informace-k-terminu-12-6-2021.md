V sobotu 12.6. se uskuteční #1 MASTERS TRACK DAY, který nám nabídne hned dva paralelní programy, hlávní program -> omnium hromadných disciplín a vložené sprinterské omnium. Přihlašovat se můžete do středy 9.6.2021 přes webový portál: http://zavody.kovopraha.cz/. Přesný časový harmonogram naleznete v sekci termíny. 

### Omnium hromadných disciplín
V rámci každého termínu zavodu se pojedou 3 hromadné disciplíny, přičemž o celkovém pořadí rozhodne součet pořadí z jednotlivých závodů. V případě rovnosti rozhoduje o celkovém pořadí poslední disciplína. První disciplína může být v případě vyššího počtu startujících disciplínou rozřazovací. 
1. Scratch - hladký závod, po zaváděcím okruhu a zapískání na píšťalku se pojede 15 okruhů, přičemž na konci kola předposledního bude zvoncem oznámeno kolo poslední. O celkovém pořadí se rozhoduje v průjezdu do posledního kola ovšem závodník si může svojí pozici zajistit získáním okruhu náskoku. V závodě je taktéž možné okruh při dojetí balíkem ztratit a v případě opakování, tedy ztráty 2 kol, bude závodník ze závodu odvolán.
2. Vylučovací závod - po zaváděcím kole a zapáskání na píšťalku se pojedou dva okruhy bez vylučování. Na konci druhého kola bude oznámeno zvoncem vylučování v následujícím okruhu. Vylučování bude následně probíhat v každém kole. O vyloučení jezdce ze závodu bude informovat pager, který bude mít každý závodních na řídítkách, nebo hlasatel. V případě, že jezdec, který má být vyloučen, nebo není jasné, kdo měl být vyloučen, bude vyvěšen prapor, který informuje o nevylučování v daném okruhu. Po opětovném zazvonění zvoncem se bude v následujících okruzích pokračovat ve vylučování.  
3. Bodovací závod - po zaváděcím okruhu a zapískání na píšťalku se pojede 24 okruhů, přičemž v každém šestém kole první čtyři závodníci budou bodovat 5 - 3 - 2 - 1 bod. V posledním kole se prvním čtyřem závodníkům přidělují body dvojnásobné výše, a to 10 - 6 - 4 - 2. V případě nulového konta bodů, či rovnosti bodů, rozhodne o pořadí v závodu pořadí v posledním okruhu. Závodníci v tomto závodě mohou body získávat ziskem okruhu -> + 20 bodů, ale také je mohou body ztrácet v případě ztráty okruhu -> - 20 bodů. 


### Sprinterské omnium
Pro závodníky, kteří se specializují na sprinterské disciplíny či nemají takovu jistotu při pohybu v pelotonu máme připravené omnium sprinterské. O celkovém pořadí tohoto omnia tentokrát rozhodne součet dosažených časů. 
1. 200 m s letmým startem - závodník bude mít na startu dva okruhy do cíle. Po získání souhlasu od staréra závodu, může závodník zahájit jízdu z chodníčku, nebo může být opatrovatelem/doprovodem roztlačen na dráhu. Po jednom rozjezdovém okruhu bude jezdci zazvoněno do posledního okruhu, přičemž od svislé mety 200 m do cílové pásky je jezdci měřen čas. 
2. 1 km s pevným startem - závodník z černé čáry, kde bude držen, bude do svého závodu vpuštěn na povel "vpřed". Po vypuštění závodník pojede měřený úsek na 3 okruhy, přičemž nájezd do posledního okruhu mu bude oznámen zvoncem. 
