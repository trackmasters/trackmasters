## Hromadné disciplíny 17.07.2021
V tomto článku Vám budou podrobněji popsané hromadné diciplíny, které se v tento den pojedou. 

### Tempo race 
Po neutrálním okruhu bude písknutím odstartován závod na 13 okruhů. Po třech kolech (na ukazateli kol bude 10) se zavoní do bodování a od následujícího okruhu (na ukazateli kol bude 9) až po poslední okruh bude bodovat vždy první jezdec za což dostane 1 bod. V případě nulového konta bodů jezdce rozhoduje o pořadí pozice v posledním kole na cílové čáře.

### Italský vylučovací závod 
Po neutrálním okruhu bude písknutím odstartován závod na 13 okruhů. Po třech kolech (na ukazateli kol bude 1) se zazvoní do vylučování. V každém následujícím okruhu bude vždy vyloučen vždy aktuální první jezdec v závodu. Po vyloučení 8. jezdce bude zvoncem oznámeno poslední kolo a o pořadí zbytku závodníků rozhodne pořadí na pásce. 

### Dánský bodovací závod  
Po neutrálním okruhu bude odstartován závod na 30 okruhů. Každé šesté kolo bude bodované podle níže uvedeného systému. Bodovat se tedy bude v momentu, kdy na ukazateli bude číslo: 24, 18, 12, 6 a 0. Zvonec bude vždy kolo před informovat o bodování v následujícím okruhu, tedy v momentě, kdy na ukazateli bude číslo:  25, 19, 13, 7 a 1.  
#### Systém bodování 
1. bodování -> 5, 3, 2 a 1 bod
2. bodování -> 6, 4, 3, a 2 body
3. bodování -> 7, 5, 4 a 3 body
4. bodování -> 8, 6, 5 a 4 body
5. bodování -> 9, 7, 6 a 5 body

##  Význam neutrálního okruhu 
Cílem neutrálního okruhu je vytvoření kompaktní skupiny, která nebude příliš zvýhodňovat či znevýhodňovat jednotlivé jezce. V případě, že skupina po neutrálním okruhu není kompaktní, může osoba rozhodující o průběhu závodu vyhlásit neutrální okruh další.  
