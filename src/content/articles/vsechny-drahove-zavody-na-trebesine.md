## Všechny dráhové závody na Třebešíně

Ani v letošním roce neplánujeme nechat dráhu pro amatérské závody netknutou, ovšem pokud nám v tom nezabrání vyšší moc. Můžeme jen doufat, že se co nejvíce závodů z níže uvedeného výčtu uskuteční. Tak si je pojďme představit: 

### MASTERS TRACK DAYS

Již třetí ročník seriálu dráhových závodů pro amatérské cyklisty bude patřit omniu, tedy sledu několika závodů v jeden den. Po vzoru let minulých budou na programu zejména hromadné disciplíny. První disciplína bude rozřazovací a po krátkých pauzách budou následovat dva další. K již klasickému formátu tohoto závodu v případě většího zájmu bude paralelně zařazeno omnium sprinterské. Celá série závodu MTD se skládá ze čtyř termínů, kdy součtem z těchto závodů vzejde celkový vítěz třetího ročníku. 

### FRIDAYS CUP 

Novinkou letošního roku je seriál pěti závodů měřitelných disciplín s pevným startem, který se bude konat vždy první pátek v měsíci. Účastník si před každým termínem vybere odvětví, ve kterém bude chtít startovat. Na výběr má z odvětví sprinterského (500 m p. s./1 km p. s.) či stíhacího (2 km p. s./3 km p. s.). Závodník má tak možnost pětkrát za sebou jet jedno, a to samé odvětví nebo je různě střídat. V tento den bude také možné na základě předchozí domluvy absolvovat pokus o hodinovku či 10 km v rámci soutěže UAC. Večer po odjetí závodů je počítáno s grilováním nebo opékáním buřtů jako odměna za dosažené časy.  

### Další závody s vloženou kategorií 

Během těchto závodů budou současně probíhat závody jak pro amatéry, závodníky v nejlepších letech, tak i mládežníky nebo kategorii ELITE. Tyto závody jsou nejen skvělou příležitostí se ukázat před širším publikem, ale také okoukat techniku jízdy od odborníků na slovo vzaté. Jedná se zejména o 79. ročník sprinterského mezinárodního závodu GP Framar, nebo Memoriál Evžena a Jaroslava Cihláře. 

### Termíny

-	24.4–25. 4. – Hromadné disciplíny Třebešín 
-	1.5. – Memoriál Evžena a Jaroslava Cihláře 
-	7.5. – FRIDAY CUP (květen) 
-	22.5. - #1 MASTERS TRACK DAY 
-	4.6. – FRIDAY CUP (červen)
-	12.6. – #2 MASTERS TRACK DAY
-	2.7. – FRIDAY CUP (červenec)
-	15.07. – Turné 4 drah – Praha 
-	17.07. – #3 MASTERS TRACK DAY
-	6.8. – FRIDAY CUP (srpen)
-	21.8. – #4 MASTERS TRACK DAY 
-	3.9. – FRIDAY CUP (září)
-	4.9.–5.9. – GP Framar 
